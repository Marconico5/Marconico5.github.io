<html>
<link href="http://getbootstrap.com/dist/css/bootstrap.min.css" rel="stylesheet">
<head>
</head>
<body>
<ul><p>Nato nella Contea di Alameda viene cresciuto da sua madre, psichiatra e astrologa e dal padre adottivo, attore e insegnante
teatrale di origini afroamericane. Diesel si è sempre descritto come "una persona di colore" e ha dichiarato di essere "di 
ambigua etnia”. Diesel non ha mai conosciuto il padre biologico. Ha un fratello gemello di nome Paul, un fratello più giovane 
di nome Tim e una sorella di nome Samantha.
All'età di 7 anni Diesel prese parte alla rappresentazione teatrale per bambini Dinosaur Door, scritta da Barbara Garson, al 
teatro di New York situato al Greenwich Village. Venne incluso nella rappresentazione, assieme a suo fratello e ad alcuni suoi 
amici, come una sorta di 'punizione' per aver recato danno al teatro qualche tempo prima. Diesel rimase affascinato dal recitare a tal punto dal cominciare a studiare recitazione: scrisse qualche sceneggiatura durante il periodo degli studi al College.
Sin dai primi anni novanta Diesel fu un attivo film-maker. Nel 1990 appare come comparsa nel film Risvegli, recitando la parte 
di un inserviente dell'ospedale.
Nel 1994 scrive e dirige il cortometraggio Multi-Facial che, nonostante il basso costo di produzione (tremila dollari) venne 
rappresentato al Festival di Cannes del 1995. Il film tratta l'esperienze e le difficoltà di un attore che cerca lavoro. Diesel 
si è sempre identificato come un "attore dalle molte facce".
In un'intervista al Late Night with Conan O'Brien, disse che cambiò il suo nome in Vin Diesel mentre lavorava come buttafuori al
Tunnel, un nightclub di New York, ambiente nel quale non si usa quasi mai il proprio nome. Il nome "Vin" è una abbreviazione del
suo vero nome "Vincent", mentre "Diesel" è il soprannome che i suoi amici gli diedero riferendosi alla sua energia non-stop.
Nel 1997 Diesel dirige il suo primo vero film Strays, un dramma urbano di un boss di una gang; nonostante il film non riscuotesse
il successo sperato, l'emittente televisiva MTV ne realizzò una serie televisiva. L'anno successivo la fortuna bussò alla porta
di Diesel quando ricevette una telefonata da parte di Steven Spielberg: rimasto felicemente colpito dal cortoMulti-Facial, 
Spielberg decise di scritturarlo per impersonare il soldato Caparzo nell'ormai classico film di guerra Salvate il soldato Ryan.
La parte per Diesel venne aggiunta dopo che l'attore fu scritturato.
<p><h3><strong><p class = "text-center" >Il successo</strong></h3></p>
Vin Diesel al San Diego Comic-Con International per la conferenza del film Riddick (2013)
Dopo aver prestato la sua voce al doppiaggo del film d'animazione Il gigante di ferro (1999), Diesel recita un ruolo di maggior
rilievo nel film 1 chilometro da Wall Street (2000). Sempre nello stesso anno interpretò il personaggio del criminale spaziale 
Riddick in Pitch Black (2000), un film di fantascienzagirato a basso costo ma divenuto un cult. L'anno successivo interpreta 
Dominic Toretto in Fast and Furious, film che incassò quasi 200 milioni solo negli Stati Uniti. Lo stesso regista lo chiamò 
quindi per interpretare l'agente segreto Xander Cage in xXx (2002).
Diesel fu contattato per girare anche 2 Fast 2 Furious ma declinò l'offerta; questo film sarà poi l'unico della saga in cui Vin
non reciterà. Stessa decisione per quanto riguarda xXx 2: The Next Level, sequel di xXx. Nel 2003interpreta il poliziotto Vetter
nel film Il risolutore: il film, nonostante sia realizzato con cura[4], fu penalizzato da una sceneggiatura che fu ritenuta non
adatta per il tema trattato.
Il successo di Pitch Black fece sì che ne venisse prodotto un seguito, The Chronicles of Riddick (2004). Venne contattato per
interpretare l'antagonista nel film Doom (2005) ma rifiutò la parte che venne data a The Rock. Nel 2005 ha interpretatoMissione
Tata, ironico film d'azione, adatto a un pubblico familiare: la ragione per cui Diesel decise di partecipare a questo film
(insolito per la sua fama da duro) sarebbe stata la devozione che ha nei confronti della nonna, preoccupata che il nipote avesse
una reputazione troppo da "ragazzaccio di Hollywood".
Nel 2006, oltre a un cameo in The Fast and the Furious: Tokyo Drift, ha interpretato Giacomo detto Jackie Dee DiNorscio nel 
film Prova a incastrarmi di Sidney Lumet dimostrando capacità di trasformista, dove un Vin Diesel invecchiato e ingrassato recita 
una parte lontana da quella da duro dei suoi precedenti film. Sebbene la sua interpretazione fosse approvata dai critici, il 
film risultò un flop ai botteghini.
Nel 2007 produce Hitman - L'assassino, film ispirato all'omonimo videogioco e che ha come protagonista l'Agente 47. 
Inizialmente anche il ruolo di protagonista doveva essere interpretato da Diesel, ruolo che poi venne affidato a Timothy 
Olyphant. L'anno dopo esce Babylon A.D. dove Diesel interpreta il protagonista Toorop. Sempre nel 2007 Diesel ha comunicato di 
voler girare (sia come regista e produttore che come attore) il film ''Hannibal the Conqueror'' che narra l'ascesa e la caduta
del generale cartaginese Annibale, il quale nel III secolo a.C. pose la Repubblica romana in grave pericolo.
Nel 2009 riprende i panni di Dominic Toretto nel film Fast & Furious - Solo parti originali il quarto della serie. Il film 
ottiene un grande successo, incassando più di quanto i precedenti capitoli abbiano fatto; tale successo spinge la produzione a
girare il quinto capitolo della saga, Fast & Furious 5, nei quali Diesel oltre a recitare è il co-produttore.
Dopo il successo mondiale di Fast & Furious 6, l'attore interpreterà un robot dalle sembianze umane nel film The Machine,
pellicola prodotta dalla One Race Films, la compagnia di produzione dello stesso Vin Diesel.
Nell'agosto del 2013 riceve la sua stella sulla Hollywood Walk of Fame.
Nel 2014 l'attore presta la sua voce e movenze al personaggio di Groot, supereroe alieno presente nel film Marvel,Guardiani 
della Galassia.
L'anno successivo torna nelle sale il settimo episodio della saga di Fast & Furious da lui prodotto, riscuotendo un enorme 
successo in pochi giorni, dovuto anche al tributo rivolto al protagonista della saga Paul Walker, morto nel novembre 2013.
Nell'aprile 2015 lascia le impronte di mani e piedi sul cemento di fronte al Chinese Theatre di Los Angeles.
Nel 2015, dopo l'enorme successo di Fast & Furious 7 (più di 1.5 Miliardi di incasso), viene confermata la sua presenza nel
nuovo capitolo della saga: Fast & Furious 8, primo di una nuova trilogia che chiuderà la serie.</p></ul>
</body>
</html>
