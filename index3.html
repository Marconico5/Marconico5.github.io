<html>
<link href="http://getbootstrap.com/dist/css/bootstrap.min.css" rel="stylesheet">
<link rel="stylesheet" href="stile.css"/>
<head>
<font color="white"><p><h2><strong><p class="text-center" >Fast and Furious 3</strong></h2></p></font>
</head>
<body><img class="bg" src="http://l7.alamy.com/zooms/af3d9b5fc33240318b06cc1f8a98e363/movie-poster-the-fast-and-the-furious-3-the-fast-and-the-furious-tokyo-bpr6fa.jpg" widtch="1200" height="1050" />
<font color="white"><ul><p> Sean Boswell è un ragazzo che cerca di affermarsi come pilota nelle corse automobilistiche illegali. Sebbene
le corse gli forniscano una temporanea fuga dall'infelice situazione familiare e dal mondo superficiale che lo circonda, hanno anche la
non trascurabile conseguenza di renderlo decisamente antipatico alle autorità locali. Dopo l'ennesima corsa illegale, stavolta in un 
cantiere, per evitargli di finire in riformatorio la madre lo spedisce in Giappone da suo padre, un militare in carriera di stanza a
Tokyo. Etichettato come gaijin (straniero) ed emarginato poiché non conosce una parola di giapponese, non impiega molto a trovare un 
nuovo amico in un ragazzo americano, Twinkie, che lo introduce nel mondo sotterraneo del drifting.
<br>
<br>
<br>
Sean nota subito una delle ragazze più attraenti, Neela, e come suo solito attacca bottone; la ragazza è però la preferita di Takashi 
"Drift King", un campione di corse con agganci nella Yakuza in quanto nipote di un potente capobanda. Sean provoca D.K. e viene da questi
sfidato a una gara di drifting, ma perde la corsa e distrugge l'auto che gli è stata prestata da Han, un socio di D.K.. Han vuole 
addestrare Sean grazie all'utilizzo di una macchina che gli regalerà. Egli infatti mal sopporta la spacconeria e l'arroganza di D.K. 
inoltre senza che venga a scoprirlo ruba parte dei profitti delle corse clandestine e dell'usura di Takashi. Si allenano al porto insieme
al clan di Han, di cui fa parte anche Twinkie. Sean si allena fino a diventare un esperto del drifting, tanto da battere uno stesso 
alleato di D.K., Morimoto. Continuando a gareggiare si allontana sempre di più dal padre, che per rinsaldare i loro rapporti gli mostra
l'auto che vuole costruire partendo dalla carcassa di una vecchia Ford Mustang. Nel frattempo, in seguito all'avvicinamento di Neela a
Sean, D.K. la lascia e lei si rifugia da Sean. Quando lo zio di D.K. arriva nel club e lo avvisa che il suo collaboratore lo sta 
truffando, egli si precipita da Han, il quale con l'aiuto dei suoi amici, tra cui Sean e Neela, fugge in automobile. Durante 
l'inseguimento Han viene coinvolto in una vendetta personale (eventi di Fast & Furious 7) e la sua auto viene ribaltata dall'impatto
con un'altra automobile e prende fuoco, finendo con un'esplosione che uccide il ragazzo. Contemporaneamente coinvolto in un incidente,
Sean abbandona Neela in auto e cerca di avvicinarsi, ma non riesce ad arrivare in tempo non notando l'assassino.
<br>
<br>
<br>
Dopo questo avvenimento, i componenti del clan di Han decidono di lasciare la città, mentre Neela viene costretta ad abbandonare Sean
e a tornare con D.K.. Una volta recuperati i soldi sporchi che Han aveva sottratto, Sean decide di restituirli al legittimo 
proprietario, cioè Kamata, lo zio di D.K.. Ovviamente, Kamata è molto adirato per ciò che Sean e il nipote hanno combinato. Sean allora
propone una soluzione che non comporti una guerra aperta ma una corsa automobilistica. Convinto di poterlo battere nuovamente, D.K.
accetta la sfida che organizza di proposito sulla montagna dove è presente un percorso che conosce alla perfezione; tuttavia, 
nonostante le scorrettezze dell'avversario, Sean riesce a vincere la gara e Kamata manda in "esilio" D.K. proclamando Sean il nuovo re
del drift. La relazione con Neela può finalmente diventare realtà. La scena finale ha luogo nel solito parcheggio sotterraneo, nel
quale si sta facendo festa. Sean è impegnato con Neela, ma Twinkie interviene dicendo che c'è un pilota che vuole correre con lui, un
caro amico di Han che non è ancora stato battuto in tutta l'Asia. Lo sfidante si rivela essere Dominic Toretto a bordo di una Plymouth 
Road Runner del 1970. I due si parlano amichevolmente, in seguito Neela dà il via e partono sui titoli di coda in attesa di un nuovo film.</ul></p></font>
<font color="white"><p><h3><strong><p class="text-center" >Cast (attori principali)</strong></h3></p></font>
<font color="white"><ul><p>Il film differisce dagli altri capitoli della serie (sia precedenti che successivi) per un cast quasi 
interamente rinnovato e per un'ambientazione totalmente diversa (Tokyo, in Giappone). Viene introdotto infatti anche il personaggio
di Han che verrà ripreso poi nelle pellicole successive. Per il ruolo di Sean Boswell, il protagonista, era stato inizialmente scelto 
Channing Tatum, ma il suo provino andò male. In seguito la parte fu affidata a Lucas Black. A parte questo cambiamento, gli attori 
sono gli stessi degli altri due precendenti film, che hanno come protagonista Bryan O'Connor e Dominic Toretto, con le loro fiammeggianti
auto da corsa.</ul></p></font>
</body>
</html>
