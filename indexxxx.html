<html>
<head>
<u><h1><p class="bg-success"><p class = "text-center">Jason Statham</p></p></h1></u>
<link href="http://getbootstrap.com/dist/css/bootstrap.min.css" rel="stylesheet">
</head/>
<body>
<p><ul>Secondogenito di una ballerina e di un cantante, inizia ad interessarsi alla recitazione dopo aver preso parte ad alcuni spot
pubblicitari. Si distingue anche come sportivo, per 12 anni ha fatto parte della squadra nazionale inglese di tuffi. Nel 1990 
partecipa ai XIV Giochi del Commonwealth, dove compete nella piattaforma 10 m È anche un esperto di arti marziali come krav 
maga, kickboxing, MMA. Quando lascia l'attività agonistica inizia a lavorare come modello, attività che lo porta a girare uno
spot per la Lee Jeans e all'attenzione del regista Guy Ritchie, che gli offre l'occasione di recitare nei suoi film Lock & Stock
- Pazzi scatenati, Snatch - Lo strappo e Revolver.
Successivamente compare in altri film come The One accanto a Jet Li. Nel 2001 recita accanto all'ex calciatore Vinnie Jones nel
film Mean Machine nel ruolo dello psicopatico Monaco (The Monk). La pellicola è un remake del celebre film del 1974 Quella sporca
ultima meta. Nel 2002 ottiene un ruolo da protagonista nel film d'azione The Transporter. Nel 2003 recita accanto a Mark Wahlberg 
e Charlize Theron nel film d'azione The Italian Job e nel 2004 fa un cameo in Collateral di Michael Mann e ottiene una parte nel
thriller d'azione Cellular accanto a Kim Basinger.
Nel 2005 l'attore riprende i panni del "trasportatore" nel secondo capitolo della saga, Transporter: Extreme dove lo affianca 
l'attore italiano Alessandro Gassmann. Lo stesso anno compare in altri tre film: Revolver e In the Name of the King entrambi 
accanto a Ray Liotta, e London. Nel 2006 recita nel film d'azione Caos accanto a Wesley Snipes ed è protagonista del film d'azione
Crank, oltre a un cameo nella commedia La Pantera Rosa con Steve Martin. Nel 2007 torna nel set insieme a Jet Li per il film 
d'azione Rogue - Il solitario e nel 2008 compare in tre film: Death Race, La rapina perfetta e Transporter 3.
Nel 2009 recita in Crank: High Voltage, seguito del film del 2006. Nel 2010 è nel cast del film d'azione I mercenari - The
Expendables, con Sylvester Stallone e di nuovo accanto a Jet Li. Nel 2012 è presente anche nel sequel I mercenari 2. Il 1º 
agosto 2012 viene ufficializzato il progetto del film action-thriller Homefront, in cui Jason Statham è il protagonista con 
James Franco antagonista; lo sceneggiatore del film è Sylvester Stallone ed il regista è Gary Fleder. Nel 2013 recita un 
cameo nel film Fast & Furious 6 dove interpreta il fratello di Owen Shaw. Nel 2014 è tra i protagonisti del terzo film della 
saga degli Expendables, I mercenari 3. Nello stesso anno viene inserito nella International Sports Hall of Fame.
Nel 2015 partecipa a Fast & Furious 7 come antagonista principale, interpretando Deckard Shaw, fratello di Owen Shaw. Nello
stesso anno è nel cast dell'action comedy di spionaggio Spy, accanto a Melissa McCarthy e Jude Law e dell'action thriller
Joker - Wild Card, remake di Black Jack interpretato nel 1986 da Burt Reynolds.</ul></p>
</body>
</html>
